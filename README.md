#Szczęch Paweł Adam

Moim pomysłem na projekt jest stworzenie czegoś na wzór bardzo minimalistycznej gry. _Gladiatorzy_ mają posiadać statystyki, takie jak atak, obrona, charyzma, szybkość, ..., przy czym, u przeciwników będą losowane z pewnej puli, tak, by każdy następny był mocniejszy, natomiast "gracz" będzie dostawał punkty i sam nimi rozporządzał (dodawane po każdej wygranej). 

Również podczas walki będzie wybór następnego ruchu (atak, unik/obrona, krzyk/obraza, ...), komputer będzie wykonywał je losowo. Siła ataku będzie zależeć od ataku postaci (statystyki), wysokości obrony przeciwnika (statystyki) + ewentualnie dodatkowo obniżane przez obronę (ruch). Szybkość będzie decydowała o tym, kto pierwszy zaczyna. 

Jeśli chodzi o sytuacje losowe to może być to np. otwarcie klatki ze zwierzętami, które zaczną zadawać obrażenia (lub stworzenie osobnych  walk z nimi). Jeśli użytkownik przegra walkę, to na jej koniec cesarz może go ocalić. Prawdopodobieństwo tego zdarzenia będzie zależeć od tego, w jakim stopniu gladiator jest lubiany przez tłum (co będzie określane przez częstotliwość używania krzyku i wysokość charyzmy), w przeciwnym wypadku zaczynamy od nowa. Wyświetlanie informacji co się aktualnie dzieje będzie podobne do tego z walk Słowian. 

Nie wiem, czy jest to wystarczająco, jest jeszcze ogromna ilość rzeczy, które można by dorzucić, takie jak morale, ekwipunek, treningi, możliwości zapisu, statystyki z poprzednich rozgrywek, urozmaicenie _fabuły_, zmienienie interfejsu, czy też samego mechanizmu walki itd. ale obawiam się, że ograniczenia umiejętności, jak i czasowe już z powyższym mogą sprawić mi problemy.
